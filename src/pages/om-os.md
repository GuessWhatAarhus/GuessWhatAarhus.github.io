---
title: Om os
---
Guess What! er et af de gladeste kor i Aarhus, og vi stiller gerne op til koncerter og festlige arrangementer rundt omkring i byen.

De første toner fra Guess What! kunne høres i  2006, da en gruppe studerende og færdiguddannede fra mange forskellige uddannelser  fandt sammen for at dele deres passion for musik. Alle havde de nemlig det tilfælles, at sang gjorde dem glade i låget, og det har ikke ændret sig den dag i dag, hvor koret består af 20-30 sangglade stemmer og vores dygtige dirigent, Kirsten Drejer Lønbæk, som er tiltrådt som dirigent i efteråret 2021.

Vi øver hver mandag kl. 19:00-21:30 i sognehuset ved Skt. Lukas kirke, og der er altid fuld drøn på, når vi folder os ud i alt fra gamle klassikere til nutidens hits. Vi giver den gas, uanset om vi synger Teitur, Stevie Wonder eller Billie Eilish og formår at sætte gang i selv det sløveste publikum.

Vi kan synge helt op til 8-stemmigt, idet vi består af:

1. sopraner
2. sopraner
1. alter
2. alter
1. tenorer
2. tenorer
1. basser
2. basser

Guess What! er egentlig en sangforening, der er styret af en bestyrelse og af korlederen, men den drivende kraft er så absolut vores medlemmer, der skaber et fantastisk sammenhold og en smittende energi, hver gang vi mødes. Bestyrelsen er udvalgte medlemmer af koret.

