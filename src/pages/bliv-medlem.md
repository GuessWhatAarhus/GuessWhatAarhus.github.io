---
title: Bliv medlem
---

Elsker du at synge? Og kunne du tænke dig at blive en del af et af Aarhus’ fedeste kor? Så er du havnet på det rette sted.

Vi søger løbende nye medlemmer til Guess What!, når der bliver ledige pladser i de enkelte stemme-grupper. For at blive optaget i Guess What! skal du i gennem en mindre optagelsesprøve.

Vi er mellem 20-30 medlemmer fordelt på følgende stemmegrupper:

* første sopran
* anden sopran
* første alt
* anden alt
* første tenor
* anden tenor
* første bas
* anden bas

Kontingentet er pt. 650,- pr. sæson.

## Sådan foregår optagelsesprøven

Optagelsesprøven tager omkring 10 minutter og består af, at du synger et solostykke samt udfører mindre rytme- og sangøvelser. En håndfuld repræsentanter fra koret samt korlederen vil være til stede under prøven.

Til optagelsesprøven vil du blive bedt om at synge en sang af eget valg, og du er selvfølgelig velkommen til at tage noder og tekst med. Du må også gerne spille klaver eller guitar til eller eventuelt få vores korleder til at akkompagnere dig, hvis du har brug for det.

Du kan [melde dig til optagelsesprøven her](/kontakt).

Næste optagelsesprøve finder sted d. **22. januar 2024.**

***LIGE NU** søger vi især **TENORER** og **BASSER** f.o.m. den kommende 2024-forårssæson, *men alle er velkomne til at ansøge, da vi er fleksible med antallet af medlemmer, så hvis den helt rigtige er der, kan vi sikkert finde en ekstra plads.

Skriv gerne i din tilmelding, hvilken stemmegruppe du normalt synger eller tænker, du gerne vil synge i Guess What!

Når du har tilmeldt dig optagelsesprøven, modtager du en mere udførlig beskrivelse af prøvens indhold og forløb.

Vi glæder os til at høre fra dig!
